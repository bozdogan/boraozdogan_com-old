---
layout: post
author: bora
---
`Lorem ipsum` an itibari ile bir blog sitesi başlatmış bulunmaktayım. Burası için düzenli olarak yazı yazacağım. Konu genellikle teknoloji ve yazılım olsa da ara sıra ilgimi çeken başka konularda da yazmayı düşünüyorum. Yazılarımın çoğunu İngilizce olarak yazmayı düşünüyorum ama bir konu hakkında kısa  düşüncelerim ya da kafama takılan soru işaretlerini dile getirmek için kısa kısa Türkçe yazılar da yazabilrim.

İleride durum ne olmuştur bilmiyorum -ya da bu yazı hala erişime açık mıdır- ama en azından şu an için sitenin oldukça sade bir tasarımı var. Gereğinden fazla özellik eklemeyerek içeriği ön plana çıkarmayı hedefliyorum. Ayrıca çabuk yüklenmesi ve hızlı çalışması da önem verdiğim bir konu. Burada yaptığım tek şey blog yazmak sonuçta ve onu da tek başıma yapıyorum. En azından şimdilik büyük bir "içerik yönetim sistemi" falan kurma niyetim yok. Sunucusuz çalışması tercihim hatta. O yüzden editörlü arayüzlü sistemlere hiç girmedim. Site tasarımını kendim kodladım, yazıları da metin belgelerine yazıyorum. Sonra da Jekyll isminde bir araçla bunları birleştiriyorum. Böylece ne içerikleri sunucuda saklamakla uğraşıyorum ne de sitenin yüklenirken onlarca kaynaktan veri çekmeye çalışıyor.

Şu anki planım okulumdan mezun olana kadar kafamdakileri kağıda dökmek ve yapılabilecek projeleri hayata geçirmek. Bu iş için bu teknik blogun bir iş günlüğü statüsü taşıdığını düşünüyorum. Gelişmeler için takipte kalın.

_falan.._